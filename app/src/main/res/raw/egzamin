§ 1.
1. Rozporządzenie określa:
1) tryb przeprowadzania egzaminu ze znajomości przepisów dotyczących posiadania i używania broni oraz umiejętności posługiwania się bronią, zwanego dalej „egzaminem”,
2) zakres przedmiotowy egzaminu,
3) skład komisji egzaminacyjnej,
4) stawki odpłatności za egzamin.

§ 2.
1. Egzamin organizują organy właściwe w sprawach wydawania pozwoleń na broń.
2. Egzamin przeprowadza komisja powołana przez organ, o którym mowa w ust. 1, składająca się z co najmniej trzech członków.
3. Członkowie komisji są obowiązani posiadać imienne upoważnienie do przeprowadzenia egzaminu, wydane przez organ, o którym mowa w ust. 1.
4. (uchylony).
5. Praktyczną część egzaminu przeprowadza się z udziałem członka komisji posiadającego uprawnienia instruktora strzelań policyjnych lub instruktora wyszkolenia strzeleckiego.
6. Pracami komisji kieruje przewodniczący wybrany spośród członków komisji.

§ 3.
1. Egzamin składa się z części teoretycznej i praktycznej.

§ 4.
1. Zakres przedmiotowy teoretycznej części egzaminu obejmuje sprawdzenie:
1) znajomości przepisów ustawy z dnia 21 maja 1999 r. o broni i amunicji oraz przepisów wydanych na jej podstawie,
2) znajomości przepisów Kodeksu karnego dotyczących przestępstw związanych z bronią.
2. Teoretyczną część egzaminu przeprowadza się w formie testu, składającego się z 10 pytań, którego wyniki wpisuje się na karcie egzaminacyjnej.
3. (uchylony).
4. Warunkiem zdania teoretycznej części egzaminu jest udzielenie przez zdającego prawidłowej odpowiedzi na wszystkie pytania.
5. Wzór karty egzaminacyjnej z części teoretycznej egzaminu określa załącznik nr 1 do rozporządzenia.

§ 5.
1. Część praktyczna egzaminu obejmuje sprawdzenie przestrzegania szczegółowych zasad zachowania bezpieczeństwa na strzelnicy, umiejętności prawidłowego rozkładania i składania, ładowania i rozładowywania danej broni, postępowania
z bronią niesprawną w stopniu uniemożliwiającym dalsze strzelanie, określenia części broni oraz przeprowadzenie sprawdzianu strzeleckiego z użycia danego rodzaju broni.
2. Praktyczną część egzaminu przeprowadza się na strzelnicy, a wyniki wpisuje się na karcie egzaminacyjnej.
3. Komisja może zadawać zdającemu pytania dotyczące zagadnień, o których mowa w ust. 1.
4. Część praktyczną uważa się za zdaną, gdy zdający wykaże się znajomością zagadnień, o których mowa w ust. 1, oraz uzyska ze sprawdzianu strzeleckiego wyniki przewidziane dla danego rodzaju broni.
5. Szczegółowy zakres sprawdzianu strzeleckiego określa załącznik nr 2 do rozporządzenia.
6. Wzór karty egzaminacyjnej z praktycznej części egzaminu określa załącznik nr 3 do rozporządzenia.
7. Części praktycznej egzaminu nie przeprowadza się w przypadku broni, o której mowa w art. 4 ust. 1 pkt 4 ustawy z dnia 21 maja 1999 r. o broni i amunicji.
8. Sprawdzianu strzeleckiego nie przeprowadza się w przypadku broni sygnałowej.

§ 6.
1. W przypadku niezdania:
1) części teoretycznej egzaminu – zdającego nie dopuszcza się do części praktycznej egzaminu,
2) części praktycznej egzaminu – egzamin poprawkowy obejmuje wyłącznie tę część egzaminu.
2. Zdającemu przysługuje jeden egzamin poprawkowy, który przeprowadza się nie wcześniej niż po upływie siedmiu dni od dnia niezdania egzaminu.

§ 7.
1. Przebieg egzaminu oraz jego wyniki dokumentowane są w protokole, którego integralnymi częściami są karty egzaminacyjne z teoretycznej i praktycznej części egzaminu.
2. Przed rozpoczęciem egzaminu komisja informuje zdającego o możliwości wpisania przez niego do protokołu uwag dotyczących przebiegu egzaminu, w tym o możliwości zgłoszenia wniosku o egzamin poprawkowy.
3. Po zakończeniu egzaminu protokół jest podpisywany przez członków komisji oraz przez zdającego.
4. Wzór protokołu określa załącznik nr 4 do rozporządzenia.

§ 8.
1. Ustala się następujące stawki odpłatności za egzamin związany z ubieganiem się o wydanie pozwolenia na broń w celach:
1) ochrony osobistej – 500 zł,
2) sportowych – 800 zł,
3) kolekcjonerskich – 1150 zł,
4) pamiątkowych – 550 zł, ;
5) szkoleniowych, z zastrzeżeniem ust. 4 – 1.000 zł,
6) innych – 600 zł.
2. Za egzamin poprawkowy pobiera się dodatkową opłatę, stanowiącą połowę stawki opłaty za egzamin.
3. Opłaty, o których mowa w ust. 1 i 2, wnosi się przed przystąpieniem do egzaminu.
4. Stawka odpłatności za egzamin związany z ubieganiem się o wydanie pozwolenia na broń w celach szkoleniowych dla nauczycieli realizujących w szkołach lub szkołach wyższych zajęcia z przysposobienia obronnego wynosi 100 zł.

§ 9.
1. Rozporządzenie wchodzi w życie z dniem ogłoszenia.
 